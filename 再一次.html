<div><b>将进酒</b>①</div>
<div>君不见黄河之水天上来②，奔流到海不复回。</div>
<div>君不见高堂明镜悲白发③，朝如青丝暮成雪④。</div>
<div>人生得意须尽欢⑤，莫使金樽空对月⑥。</div>
<div>天生我材必有用⑦，千金散尽还复来⑧。</div>
<div>烹羊宰牛且为乐，会须一饮三百杯⑨。</div>
<div>岑夫子⑩，丹丘生⑪，将进酒，杯莫停⑫。</div>
<div>与君歌一曲⑬，请君为我倾耳听⑭。</div>
<div>钟鼓馔玉不足贵⑮，但愿长醉不复醒⑯。</div>
<div>古来圣贤皆寂寞⑰，惟有饮者留其名。</div>
<div>陈王昔时宴平乐⑱，斗酒十千恣欢谑⑲。</div>
<div>主人何为言少钱⑳，径须沽取对君酌㉑。</div>
<dive>五花马㉒、千金裘㉓，呼儿将出换美酒㉔，与尔同销万古愁㉕。</dive>
<hr />
<h2><img src="https://n.sinaimg.cn/sinakd10114/455/w640h615/20200720/f8e8-iwpcxks6225749.jpg" alt="查看源图像" class=" nofocus" tabindex="0" aria-label="查看源图像"></h2>